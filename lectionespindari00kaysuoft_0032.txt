22

eo maJ’ore labore et difficultate constabat corona: in-
ter sedecim nou nisi quatuor victis adversariis dabatur
praemium. Paria enim singulis vicibus dimidio im-
minuebantur, ex primis sedecim octo, ex his quatuor,
ex his denique duo relinquebantur, quorum alterutrum
vinci oportebat. In ceteris athletarum numeris aut im-
paribus, aut certe impari numero dividendis necessa-
rius erat ephedrus, sed diversis rationibus: si tres es-
sent, tertius, alterutro devicto, pugnam inibat cum re·-
liquo, si quinque, quintus cum eo, qui ex duobus
paribus victor superstes esset, si novem, idem ob-
tinebat, eo majore ephedri felicitate, quo pluribus
certaminibus fatigatus esset victor. Sin sex essent
congressi, ephedrus tum demum exstitit, quum tres
devicti loco cesserant, et unum par relictum erat, ex
quo qui superior prodiret, jam conserebat pugnam
cum ephedro. Is igitur duo certamina, non unum
modo subibat, neque alia res erat in septem, ubi pri-
mum sex, deinde quatuor cum accedente vicario, de-
nique duo pugnabant, abesse autem in ultimo certa-
mine poterat ἕφεδρος, si in penultimo victus esset;
etiam in decem bis oportebat illum pugnare3 in duo-
decim vero duobus certaminibus exantlatis dabatur ei
requies, dum confligebant duo reliqui, ultima autern
commissio erat victoris cum illo, tertium pugnante.
In reliquis numeris sufficiet signis vulgaribus uti: 11
athletae sic ordinabantur: 10, 6, 2, 2: hoc est: ephe-
drus primo et tertio loco vacabat certamine, in tre-
decim 12, 6, 4, 2, in quindecim 14, S, 4, 2, hoc
est: ἔφεδρος vacabat in prima commissione. Haec
explicatio si vera sit, conciliabimus Aeschylum Choepb.

